---
layout: page
class: project

lang: sr
title: Konkurs za finansiranje školske bašte
last_modified_at: 2019-02-03T00:00:00-02:00
author: hermina

category: projekti
permalink: /:categories/:title/

current: true
event_date: 2019/2020
cover_image: https://storage.googleapis.com/jasen.org.rs/2018/boy-planting-vegetables-in-garden.jpg
cover_position: 50%;

excerpt: |
  Fondacija „Jasen” raspisuje konkurs za finansiranje pokretanja školske bašte
  u osnovnim i srednjim školama na teritoriji AP Vojvodine. I ove godine biće
  podeljeno ukupno **360.000,00 dinara** odabranim školama, do **100.000,00
  dinara po školi** ([raspored sredstava]).

  Konkurs je otvoren do 15. marta 2019. godine ([podnošenje prijave]).

  [raspored sredstava]: /projekti/konkurs-za-finansiranje-skolske-baste/#raspored-sredstava
  [podnošenje prijave]: /projekti/konkurs-za-finansiranje-skolske-baste/#podnošenje-prijave-na-konkurs
---
<style scoped>
#konkurs,
#konkurs + p {
  text-align: center;
}
h3 {
  font-size: 20px;
  font-family: inherit;
  text-decoration: underline;
  margin: 0 0 16px;
}
.buttons a {
  line-height: 48px;
  margin-right: 8px;
}
</style>

*U skladu sa ciljevima i aktivnostima Fondacije (član 6. stav 1. tačka 2., i
član 7. stav 1. tačka 5. [Statuta]) Fondacija za zaštitu životne sredine
„Jasen” raspisuje*

## KONKURS

_**za finansiranje pokretanja školske bašte u osnovnim i srednjim školama na
teritoriji AP Vojvodine**_

Fondacija „Jasen” (u daljem tekstu: Fondacija) u skladu sa finansijskim planom
i mogućnostima u budžetskoj 2019 godini, finansira i sufinansira najmanje tri
škole na teritoriji AP Vojvodine, za projekat izgradnje ili pokretanje školske
bašte, kao mesto i mogućnost obrazovno-vaspitnog prostora za školsku decu.

### Raspored sredstava

Pravo na učestvovanje na konkursu imaju osnovne i srednje škole na teritoriji
AP Vojvodine, koje će kao jedan od ciljeva naznačiti da ovaj projekat ima za
cilj unapređivanje i uvođenje novih metoda u nastavi i dugotrajnu brigu i
čuvanje same školske bašte kao jedan od načina probuđivanja ekološke svesti
učenika.

Sredstva u vrednosti od 360.000,00 dinara namenjena su za finansiranje i
sufinansiranje sledeđih prioriteta:

1. Modernizacija obrazovno-vaspitnog rada
2. Usaglašavanje obrazovanja sa praktičnim metodama
3. Negovanje multikulturalnosti, interkulturalnosti i tradicije između učenika
   raznih nacionalnih manjina putem pratkičnog rada
4. Prevencija ranog napuštanja formalnog obrazovanja
5. Podsticanje vannastavnih aktivnosti
6. Rad u prirodi, razvijanje ekološke svesti učenika

Svaka škola koja bude odabrana za učešće u programu dobija do 150.000,00 dinara
od ukupne vrednosti. Donacija važi za jednu školsku godinu. Ako je realizacija
programa uspešna, škola ima mogućnost na donaciju i za sledeću školsku godinu.
Ukoliko ne dođe do realizacije programa Fondacija ima pravo na oduzimanje
dodeljenih sredstava.

Ako su u pitanju gradske škole bez zelenih površina, mogućnost za konkurisanje
takođe postoji. Konkurs se dodeljuje i za finansiranje školskih bašta na
betonskim površinama (saksijske biljke, viseće bašte, vertikalne bašte i sl.)

### Uslovi za učešće na konkursu:

- Izrađen **finansijski plan i projekat plan** kao i **lista željenih
  sredstava**
- **Ciljevi i misija projekta** školske bašte
- **Najmanje tročlana komisija** odgovorna za izradu školske bašte

Članove komisije u ⅔ čine radnici škole u stalnom radnom odnosu, dok ⅓ mogu da
čine treća lica. Predsednik komisije dužan je da bude u kontaktu sa
upraviteljem Fondacije.

Odgovornosti komisije:

- da nastavnici uvode korišćenje školske bašte u nastavnim planovima
- da školska bašta ne bude zanemarena tokom školske godine

### Kriterijumi za dodelu sredstava:

1. Uticaj predloženog projekta
2. Odgovornost na temu projekta
3. Kompetentnost predlagača, predhodno iskustvo
4. Uključivanje ideja i planova učenika 

### Sugestije za uspešno konkurisanje:

- Manji projekti koji imaju prostora za razvoj i proširenje mogu da budu u
  prednosti.
- Važno je da ciljevi i misija projekta bude sastavljena od više manjih delova
  koji se grade jedan na drugog u smislu doslednosti.
- Neophodno je **jasno naznačenje glavnog cilja** projekta (npr. ulepšavanje
  okoline, mesto kao izvor hrane za školsku decu ili sl.)

**Napomena:** Školska bašta mora da se čuva i neguje na nedeljnom nivou kako bi
se izbegao pad u održivosti bašte. U toku školske godine realizator projekta je
odgovoran da vodi dnevnik aktivnosti koji sadrži slike i dokumentaciju o radu.
A na kraju realizacije projekta dnevnik se predaje upravitelju Fondacije,
uključujući i ocenu komisije kao i utiske najmanje tri učenika.

### Potrebna dokumentacija:

1. Obrazac o prijavi (uredno popunjen, u elektronskoj formi)
2. Projekat plan sa ciljevima i misijom projekta
3. Finansijski plan

### Podnošenje prijave na konkurs

Prijava na konkurs se podnosi isključivo u elektronskoj formi na adresi
[jasen.org.rs/form/konkurs-za-finansiranje-skolske-baste].

Konkurs je otvoren od 03.02.2019. godine do 15.03.2019. godine.

### Rok za realizaciju projekta

15.04.2019.–01.05.2020.

Rok za slanje dnevnika aktivnosti, ocene komisije i utisaka učenika najkasnije
do 31.05.2020. godine

### Dokumentacija koja se ne uzima u razmatranje:

- Neblagovremena i nepotpuna prijava
- Prijava podneta od strane neovlašćenog lica i subjekata koji nisu predviđeni
  konkursom
- Prijava koja se ne odnosi na konkursom predviđene namene
- Prijava kojom se traže sredstva u iznosu koji su veći od iznosa predviđenog
  za dodelu po konkursu

### Dodela sredstava

Članovi upravnog odbora Fondacije vrše stručni pregled podnetih prijava,
vrednuju projekte u skladu sa uslovima i kriterijumima navedenim u konkursu i
donose konačnu rang listu.

Odluka o dodeli sredstava se objavljuje na internet stranici Fondacije.

Obaveštenje o rezultatima konkursa dostavlja se svim prijavljenim školama.

<p class="buttons">
  <a href="/docs/2019/konkurs-za-finansiranje-skolske-baste.pdf"><button class="mdl-button mdl-js-button mdl-button--raised mdl-js-ripple-effect mdl-button--colored">
    <i class="material-icons">print</i>
    Štampana verzija
  </button></a>
  <a href="/docs/2019/konkurs-za-finansiranje-skolske-baste-prijava.pdf"><button class="mdl-button mdl-js-button mdl-button--raised mdl-js-ripple-effect mdl-button--colored">
    <i class="material-icons">print</i>
    Materijal za prijavu
  </button></a>
  <a href="/form/konkurs-za-finansiranje-skolske-baste"><button class="mdl-button mdl-js-button mdl-button--raised mdl-js-ripple-effect mdl-button--colored">
    <i class="material-icons">edit</i>
    Online prijava
  </button></a>
</p>

_Više informacija o konkursu mogu se dobiti preko e-mail adrese [info@jasen.org.rs]._

[Statuta]: /docs/statut.pdf
[info@jasen.org.rs]: mailto:info@jasen.org.rs
[jasen.org.rs/form/konkurs-za-finansiranje-skolske-baste]: /form/konkurs-za-finansiranje-skolske-baste
