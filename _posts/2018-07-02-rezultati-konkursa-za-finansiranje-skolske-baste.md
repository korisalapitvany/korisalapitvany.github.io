---
layout: page
class: project

lang: sr
title: Rezultati konkursa za finansiranje školske bašte
last_modified_at: 2018-07-02T08:00:00-02:00
author: attila

category:
- projekti
- 2018
permalink: /:categories/:title/

event_date: 2018/2019
cover_image: https://storage.googleapis.com/jasen.org.rs/2018/boy-planting-vegetables-in-garden.jpg
cover_position: 50%;

excerpt_separator: <!-- details -->
---

Upravni odbor Fondacije „Jasen” doneo je odluku o rezultatima konkursa.
Najbolji projekti su:

1. **Staklenik u Tehničkoj školi „9. maj”** – Bačka Palanka
2. **„Lolina botanička bašta”** u Osnovnoj školi „Ivo Lola Ribar” – Sombor
3. **„Jovina organska bašta”** u Osnovnoj školi „Jovan Popović” – Kikinda

Specijalnu nagradu dobija Osnovna i srednja škola sa domom učenika „Petro
Kuzmjak” – Ruski Krstur, za projekat **„Pametna školska bašta”**, kao pilot
projekat za testiranje [UrbiGo zelene kocke](https://urbigo.me) u učionici.

<!-- details -->

## Raspodela sredstava

Pošto smo dobili mnogo veoma dobrih prijava, odlučili smo da povećamo ukupan
iznos finansiranja sa 360.000,00 dinara na **474.790,50 dinara**. Raspodela
sredstava je sledeća:

* **Tehnička škola „9. maj” – Bačka Palanka** dobija 149.940,00 dinara, 100%
  traženog iznosa.
* **Osnovna škola „Ivo Lola Ribar” – Sombor** dobija 144.923,00 dinara, 100%
  traženog iznosa.
* **Osnovna škola „Jovan Popović” – Kikinda** dobija 128.127,50 dinara, 85%
  traženog iznosa (fondacija ne finansira marketing materijal).
* **Osnovna i srednja škola sa domom učenika „Petro Kuzmjak” – Ruski Krstur**
  dobija 51.800,00 dinara, 100% traženog iznosa.

## Rezultati ocenjivanja žirija

Članovi žirija su rangirali škole bodovima, od 1 do 38. Bodovi se sabiraju, te
svaka škola dobije najmanje 3×1=3, a najviše 3×38=114 bodova.

[Konačna rang-lista](https://datastudio.google.com/open/1Hk_tlxS4XUGiA8edYBMmbck6dk0VTi4X).

## Statistički podaci

* Dobili smo 38 prijava na konkurs: 29 osnovnih škola, 6 srednjih škola i 3
  osnovnih i srednjih škola su se prijavila.
* Ukupan traženi iznos je 4.619.868,00 dinara, od kojih Fondacija finansira
  10,28%.

<div class="mdl-typography--text-center">
  <a href="https://datastudio.google.com/open/113yK19w0mdLtbny59KdP1ICFDAoF-aoX"><img alt="Primljene prijave" class="mdl-shadow--2dp staticmap" src="https://storage.googleapis.com/jasen.org.rs/2018/skolska-basta-prijave.png" style="max-width: 100%;"></a>
</div>

## Retrospektiva

Ovo je prvi put da smo ispisali konkurs, pa smo i mi neke stvari tek sada
naučili. Što se tiče načina prikupljanja prijave, neki primeri su:

* [Google Forms] je savršena forma za prikupljanje prijava.
* Google Forms automatski dodaje prijave u [Google Sheets] tabelu, gde smo
  lako mogli da pratimo broj prijava, a i neke statistike o prijavama.
* [Google Data Studio] je pogodan za prikaz statističkih podataka o prijavama.
  To smo koristili ne samo za praćenje prijava, već za prikaz broj primljenih
  prijava na samom konkursu, kao i za prikaz konačnih rezultata.
* Google Forms nije pogodan za tabelarni unos podataka.
  * Zato smo za listu traženih sredstva ostavili samo jedno polje. Međutim,
    različite škole su različito interpretirali ovo polje, pa ćemo sledeći put
    ovo potpuno izostaviti, i tražićemo samo finansijski plan.
* Prvo nismo konfigurisali formular da šalje email potvrdu o prijavi.
  * Ovu grešku smo ispravili posle prve primljene prijave.
* Prvo nismo dozvolili otpremanje više dokumenata.
  * Pošto su neke prijave imali dodatni materijal (npr. slike), kasnije smo
    omogućili otpremanje ostalih datoteka uz opšti plan.
* Mnogi su nas pitali da li imamo "formular" za opšti i finansijski plan.
  * Mi smo hteli da svi koriste formu koja im je najviše pogodna za planiranje
    projekta. Zato neke škole su predale previše opširne dokumente, dok su neke
    predale nepotpune planove. Neki su imali teškoće i sa finansijskim
    izveštajom.
  * Da bi olakšali izradu plana projekta, sledeći put ćemo dati konkretnu
    formu za plan projekta, kao i šablon za finansijski plan,.
* Naš online konkurs su pogledali 3.782 posetilaca, dok 38 su predala konkurs
  (1% posetilaca).
* Fejsbuk reklame su dobar i jeftin način za promovisanje konkursa. Za €35,
  naš post su podelili 289 puta, dok su sa Fejsbuka naš konkurs posetili 2.381
  puta.

[Google Forms]: http://forms.google.com
[Google Sheets]: http://sheets.google.com
[Google Data Studio]: http://datastudio.google.com

Što se tiče samog konkursa, neke stvari što smo primetili su:

* Nekoliko vrtića su nam se javila da bi i oni predali prijavu.
  * Ovaj put to nismo dozvolili, pošto nismo hteli da vrtići konkurišu protiv
  osnovnih i srednjih škola.
  * Planiramo da uskoro raspišemo sličan konkurs isključivo za predškolske
  ustanove.
* U većem broju prijava su tražili sredstva za laptop.
  * Članovi žirija su svesni da za veliki broj aktivnosti potreban je računar,
  pa zato smatramo da su to opravdani zahtevi.
* Jedan od ciljeva Fondacije jeste popularizacija volonterskog rada (član 6.
  stav 1. tačka 6. [našeg statuta](/docs/statut.pdf)).
  * Zato dali smo prednost projektima gde su većina planiranih aktivnosti
  organizovani pomoću volonterskog rada.
  * Manje bodova su dobili projekti gde je deo sredstava predviđen za
  "honorar", "satnice", "ruke", itd.

Planiramo da raspišemo sličan konkurs i sledeće godine.
