---
layout: page
class: post

lang: hu
title: „Székely Kapuk – Zöld Kapuk” Csantavéren
last_modified_at: 2018-03-01T00:00:00-02:00
author: gabor

permalink: /hu/:title/
---
# {{ page.title }}

A csantavéri Hunyadi János Általános Iskola tanulói idén először vesznek részt
a „Székely Kapuk – Zöld Kapuk” Nemzetközi Ökocivilizácós játékokon. A játék az idei
évben a Zöldkapuk-Vándorkiállítás címet viseli, amelynek célja, hogy a tanulók
felkészítőik segítségével pozitív jövőképet alakítsanak ki egy adott környezeti
problémáról, illetve olyan munkákat készítsenek, amelyek aktuális ökológiai
problémákat írnak le, vagy azok alternatív megoldásait mutatják be.

A kiállítás 6 plakát elkészítéséből áll, amelyhez a tanulók mellékelik a
verseny címtablóját. Fő témakörként a környezetbarát háztartást választották.
Az altémakörökben pedig az éghajlatváltozással, az alkalmazkodó építészettel és
az élővilág veszélyeztetettségével foglalkoznak. A játék értelmében a  tanulók
a munkák elkészítése után, különböző helyszínekre juttatják el alkotásaikat.
Itt a kiállított munkák tárlatát megnézhetik az érdeklődők, és belátásuk
szerint jótékony adománnyal jutalmazhatják a tanulók szorgalmát. Az adományok
nemes célt szolgálnak, hiszen a verseny elbírálásakor figyelembe veszik, hogy
mekkora összeget sikerült a diákoknak összegyűjteni, amelyet egy helyi
rászorulókkal foglalkozó szervezetnek ajánlanak fel.
