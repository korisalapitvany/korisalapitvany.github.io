---
layout: page
class: project

lang: sr
title: Vodič za prijavu na konkurs
last_modified_at: 2020-03-01T00:00:00-02:00
author: hermina

category:
- projekti
permalink: /:categories/:title/

front_page: true
cover_image: 2020/pixabay-1666632
cover_position: 60%

translations:
  hu: /projektek/utmutato-a-palyazashoz
---
Ovaj dokument je zamišljen kao vodič za prijavu na konkurs. Takođe, svrha ovog
dokumenta je i da se učesnici konkursa upoznaju sa načinom odlučivanja
Fondacije. 

Prilikom ocenjivanja Fondacija uzima, isključivo, u obzir finansijski plan i
plan projekta! Međutim, Fondacija uzima u obzir i okolnosti institucije ali
ukoliko finansijski plan ili projekat plan nisu dovoljni dobri tada te
okolnosti nisu odlučujuće. S toga je nepotrebno napisati istoriju škole.
Detaljan projekat plan ne mora da znači da će se sve iz plana ostvariti ali
vreme provedeno na pripremanju projekat plana smatramo pokazateljem motivacije.
Detaljan plan projekta povećava šanse za uspehom.   

Posebnu pažnju treba obratiti i na izradu finansijskog plana jer prikazuje
traženi iznos sredstava i ključni je pokazatelj učinka koji je neophodan za
uspešnost projekta. Detaljan finansijski plan koji favorizujemo treba da sadrži
kompletnu listu željenih sredstava kao i jediničnu cenu sredstava i biljaka ali
i ukupan iznos. Međutim, finansijski plan je manje važan za Fondaciju koliko je
bitan za samu instituciju. Tako da se uspešnost bašte odnosno projekta ne
zasniva samo na proceni nego i na istraživanju i na činjeničnim informacijama.

Fondacija uzima u obzir i to da li se radi o već postojećem projektu ili o
potpuno novom projektu. Novi projekti odnosno novi učesnici neće biti u
nepovoljnijem položaju u odnosu na postojeće projekte ukoliko su finansijski
plan i projekat plan detaljno napisani. Često se dešava da učesnici projekta iz
prethodne dve godine traže samo deo sredstava koji je predviđen, po školi, i
tada je Fondacija u mogućnosti da finansira više projekata.

Ako je reč o već postojećim baštama tada prednost imaju škole koje sarađuju sa
drugim organizacijama, mesnim zajednicama kao i sa drugim obrazovnim
institucijama. Saradnja između organizacija i unutar institucije predstavlja
jedan od ciljeva Fondacije ali i samog projekta finansiranja školske bašte. 

Dalje, prilikom odlučivanja uzima se u obzir i to da li postoji dugoročni plan
za održavanje i korišćenje bašte. Cilj Fondacije jeste da se uspostavi mreža za
razmenu informacija, iskustva pa čak i semena biljaka između škola koje
učestvuju u projektu. U vezi sa tim, u bliskoj budućnosti, Fondacija želi da
izgradu platformu gde je za uspešnost neophodno dobro i efikasno funkcionisanje
projekata školske bašte.

Važan faktor jeste i to da li se plodovi iz bašte koriste u dečijoj ishrani u
školi jer je jedan od ciljeva projekta upravo razvijanje ekološke svesti kod
učenika kao i način upotrebe plodova rada. 

Prednost prilikom prijave, postojeći ili novi projekti, imaju projekti koji
sadrže kompostiranje ili bilo koju drugu vrstu recikliranja. 

Glavni cilj konkursa je uključivanje obrazovanja na otvorenom u godišnji plan
rada. Tako da se radujemo ukoliko vidimo da su u obrazovanje na otvorenom
uključeni, sem biologije, i drugi  nastavni predmeti. 

Stepen uključenosti dece ali i roditelja u projekat je veoma važan faktor. Ovde
se posebna pažnja obraća na volonterski rad jer je i promocija volonterskog
rada jedan od ciljeva Fondacije. 

Fondacija preferira jednostavnije planove. Glavni razlog za to je iskustvo iz
prethodnih godina. Prve godine smo finansirali složenije projekte koji su se
prilikom realizacije plana morali izboriti sa nepredviđenim preprekama. S toga
se u planu projekta mogu navesti i eventualne prepreke koje mogu uticati na
uspešnost projekta. 

Smatramo da je dobra ideja da se u rad uključe i vrtići, posebno deca koja će
naredne godine upisati prvi razred. To se može sprovesti i kao jednodnevna
poseta vrtića školama odnosno baštama. 

Kao što je i navedeno, u konkursu, gradske škole koje nemaju zelene površine se
takođe mogu prijaviti na konkurs. Međutim, u tom slučaju, za pobedu na konkursu
nije dovoljno samo navesti da škola nema zelenu površinu i da to negativno
utiče na razvoj ekološke svesti kod učenika već je isto tako neophodan detaljan
finansijski i projekat plan. 

Ideja o meteorološkoj stanici je dobra. Takođe, i edukacija o ideji je
dobrodošla. Posebnu pažnju ćemo obratiti na to kako se sprovodi u praksi
ukoliko je deo prvobitnog plana. 

Radi uspešnosti izrade finansijskog i projekat plana u daljem tekstu ćemo
navesti ideje iz prethodnih projekata koje su suprotne ciljevima Fondacije i
zbog toga nisu dobile pozitivnu ocenu. 

Fondacija ne podržava projekte koji za cilj imaju stvaranje parkova sa
različitim vrstama ukrasnih biljaka. Umesto toga, prednost ima uređenje
prostora koji sadrži autohtone biljke, kuhinjske biljke ili pak voćke. 

Troškovi koji nisu strogo vezani za školsku baštu se uzimaju sa sumnjom. Ovde
se pre svega misli na “promotivni materijal”. Prema našem mišljenju promocija
se može obaviti i putem lokalnih medija i društvenih mreža gde nije potrebno
nikakvo finansijsko ulaganje.  Kao organizacija koja se bavi zaštitom životne
sredine ne želimo da podržavamo projekte koji mogu da povećaju problem smeća u
Srbiji. Razumemo da se dosta škola suočava sa različitim finansijskim
problemima i nedostatkom kancelarijskog materijala i materijala za obrazovanje
ali to nije u nadležnosti Fondacije niti joj je cilj. 

Na kraju želimo da naglasimo da se deo plan projekta koji se odnosi na ciljeve
projekta čita sa posebnom pažnjom. Često se dešava da se sami ciljevi projekta
prepišu iz teksta konkursa. Mi te ciljeve u tekstu konkursa dajemo kao primere.
Iskreno, želimo da čujemo koje ciljeve bi institucije želele da postignu sa
projektom školske bašte. Ne želimo da pročitamo svoje reči iz teksta konkursa
nego autetnične reči učesnika. 

Gore navedena lista ne znači da uspešan projekat mora da sadrži sve ove
elemente. Cilj ovog teksta je da se na primeru plan projekata iz prethodnih
godina vidi u kom smeru treba planirati projekat i izraditi finansijski plan i
projekat plan. Ono što je najvažnije jeste da u planu vidimo da je učesnik
svestan da su mogućnosti projekta u toku jedne godine ograničene. S tim u vezi,
učesnik se u tom slučaju prijavljuje sa manjim projektom kojeg je kasnije,
naredne godine, lako proširiti.

