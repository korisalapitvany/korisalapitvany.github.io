---
layout: page
class: project

lang: hu
title: Útmutató a pályázáshoz
last_modified_at: 2020-03-01T00:00:00-02:00
authors:
- hermina
- aleksandra

category:
- projektek
permalink: /hu/:categories/:title/

front_page: true
cover_image: 2020/pixabay-1666632
cover_position: 60%

translations:
  rs: /projekti/vodic-za-prijavu-na-konkurs
---
Ez a dokumentum arra hivatott, hogy útmutatóként szolgáljon a pályázat
megírásakor. Célunk továbbá, hogy a pályázók betekintést nyerjenek az
alapítvány döntéshozatalának menetébe.

A pályázat elbírálásakor kizárólag a költségvetési és a kivitelezési tervek
alapján döntünk. Figyelembe vesszük az intézmény körülményeit, de, ha tervet
nem tartjuk elég jónak, akkor azok nem mérvadóak. Ezért azoknak a felsorolása,
az iskola kontextusának felvázolása felesleges. A részletes kivitelezési terv
nem garantálja azt, hogy a leírtak mind megvalósulnak, de a jelentkezésbe
fektetett időt a motiváció mutatójának tekintjük. Ami előrevetíti a projekt
sikerességének az esélyeit.

A költségvetési terv kidolgozottságának a mértékére nagy hangsúlyt fektetünk,
két oknál fogva: egyfelől ez a terv támasztja alá a kért összeget, illetve
kulcsfontosságú teljesítménymutató (KPI) is, amely előre vetíti a projekt
sikerességének valószínűségét. Az általunk favorizált, részletes költségvetési
tervek tartalmazzák az eszközök és a növények teljes listáját is. Az árakat
egységekre lebontva, illetve a teljes összeget is feltüntetik. Ez a terv nem
annyira a mi csapatunknak fontos, mint inkább magának az intézménynek. Így a
kert kivitelezésének sikere nem felbecslésen, hanem kutatáson, tényleges
információkon alapul.

Figyelembe vesszük, hogy egy meglevő projektet támogatunk-e vagy teljesen új
törekvésről van szó. Az utóbbiakat nem részesítjük hátrányban, amennyiben
részletes mind a költségvetési mind a kivitelezési terv. Gyakran előfordul,
hogy a már meglevő kerteket fejleszteni kívánó jelentkezések a teljes összeg
töredékét kérik, így ha őket választjuk, akkor lehetőségünk van több projekt
támogatására.

Amennyiben már meglévő kertről van szó előnyt jelent, ha létezik valamilyen
szintű együttműködés más szervezetekkel, helyi közösségekkel vagy másik
oktatásügyi intézményekkel. A szervezetek közötti és a közösségen belüli
együttműködés egyikei az alapítvány alapértékeinek.

Továbbá azt is figyelembe vesszük, hogy létezik-e egy hosszútávú terv a kert
fenntartására és használatára. Az alapítvány célja egy hálózat kialakítása a
résztvevő iskolák közötti információ, tapasztalat illetve esetlegesen
növénymagok és cserjék cserélése érdekében. Erre szeretnénk a közeljövőben
felépíteni egy platformot. A fenntarthatóságához viszont szükség van jól
működő, hatékony kert projektekre.

További fontos tényező az, hogy a kert termései bekerülnek-e a gyerekek iskolai
étrendjébe. A környezettudatosságra történő nevelés meghatározó élményének
tekintjük azt, ha a gyerekeknek el tudják fogyasztani a munkájuk gyümölcsét.

Előnyben részesítjük azokat a jelentkezéseket, akár meglevő, akár új projektről
van szó, amelyek komposztálást és bármilyen jellegű újrahasznosítást foglalnak
magukba.

A pályázat fő célja a szabadtéri oktatás integrálása a teljes tantervbe. Így
szívesen látjuk, ha fel vannak tüntetve a kert integrálására vonatkozó
törekvések a biológián kívül más tantárgyakkal is.

A gyerekeknek és esetlegesen a szülőknek a munkába történő bevonásának mértéke
is fontos mérvadó. Itt különösen a volontőr munkával szembeni viszonyt
figyeljük, mivel az önkénteskedés népszerűsítése az alapítványunk egyik célja.

Előnyben részesítjük az egyszerűbb terveket. Ennek fő oka tapasztalati jellegű.
Ugyanis az első évben támogattunk nagyobb, komplexabb terveket, amelynek
kivitelezése előre nem látott akadályokkal kellett, hogy megbirkózzon. Továbbá
értékeljük, ha a kivitelezési terv listázza az esetlegesen felmerülő
akadályokat, amik potenciálisan gátolhatják a projekt sikerességét.

Jó ötletnek tartjuk óvodások, különösen a következő évi elsősök bevonását a
munkába, akár egy napi látogatás erejéig is.

Szívesen vesszük a városi iskolák jelentkezéseit, ahol a zöld környezet hiánya
negatív kihatással lehet a gyerekek fejlődésére. Ez az egyetlen tényező azonban
nem elég a pályázat elnyerésére.

A meteorológiai állomás ötletét jónak tartjuk. A projekt oktatás ötletét
pozitívan fogadjuk. Különös figyelemmel kísérjük, hogy hogyan valósul meg a
gyakorlatban, ha az eredeti terv része volt.

A teljesség igénye érdekében a következőkben felsoroljuk azokat az eddigi
pályázatokban felmerült ötleteket, amelyek ellenkeznek az alapítvány értékeivel
és/vagy céljaival, ezért súlyosan hátráltatták a projekt pozitív elbírálását.

Nem tartjuk előnyben azokat a projekteket, amelyek célja parkok kialakítása, és
a fókuszban különböző dísznövények állnak. Ez helyett előnyben részesítjük az
olyan terek kialakítását, amelyekben őshonos növényeket vagy esetleg
konyhakerti növényeket és gyümölcsfákat terveznek ültetni.

Általánosságban véve minden költség, ami nem szorosan a kert projekthez fűződik
kételkedéssel van fogadva. Gyakori költségvetési pont a “promóciós anyag”.
Véleményünk szerint a projekt népszerűsítése megoldható a helyi média
csatornáin és közösségi oldalakon, amelyek közül egyik sem igényel anyagi
befektetést. Környezetvédelmi alapítványként nem szeretnék olyan projekteket
támogatni, amelyek növelik Szerbia szemétkezelési problémáját. Továbbá
megértjük, hogy sok iskola anyagi nehézségekkel küzd, de irodai felszerelést,
alapvető oktatási felszereléseket ez a projekt nem hivatott támogatni.

Végül pedig szeretnénk hangsúlyozni, hogy a projekt céljait vázoló szekciót
mindig különös figyelemmel olvassuk. Hatalmas gyakorisággal fordul elő, hogy
azok a kiírott pályázat szövegéből közvetlenül vannak a kivitelezési tervbe
átmásolva. Ez nem célra vezető. Mi azokat a célokat példákként adjuk meg a
kiírásban. És őszintén kíváncsiak vagyunk arra, hogy az egyes intézmények
milyen célokat szeretnének elérni a kert projekt által. Nem a saját szavainkat
szeretnénk visszahallani, hanem a projekt csapatok egyéni, autentikus
megnyilvánulásait.

A fentebb felsorolt terjedelmes lista nem azt kívánja éreztetni, hogy egy
sikeres projektnek a lista minden elemének meg kell felelnie. A szöveg célja,
hogy példákat hozzon fel arra, hogy milyen úton érdemes elindulni a projekt
tervezésekor, és ezeken belül a realitás talaján maradva, mit tudnak az első
évben megvalósítani. Amit a legfontosabbnak tartunk az az, ha a terven
világosan látszik, hogy az írója felismeri, hogy az egy éven belül elérhető
lehetőségek limitáltak. Ehhez mérten kis, könnyen bővíthető projekttel
jelentkezik, és felvázolja, hogy hogyan lehet a további években fejleszteni
azt.
